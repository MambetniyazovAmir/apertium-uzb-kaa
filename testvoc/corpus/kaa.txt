ÁZIZ QAY JERDE?
Áziz benen Asal baǵda. Búgin hawa-rayı júdá jaqsı, jıllı. Biraq keshe júdá suwıq boldı. Sol sebepten olar dalada oynay almadı. Áziz benen Asal oynaǵandı jaqsı kóredi, olar barqulla úlken úydiń aldındaǵı baǵda birge oynaydı.
Áziz altı jasar kishkene bala. Qız onıń qarındası, ol bes jasta. Áziztıń kishkene bir kúshigi bar, házir ol da baǵda. Kúshik balalar menen oynaǵandı jaqsı kóredi. Kúshigi házir júdá quwanıshlı. 
Al Asaldiń kúshigi barma? Yaq, Asaldiń kúshigi joq, onıń pıshıǵı bar. Biraq pıshıǵı úyde, uyıqlap atır. 
Olardıń anası pıshıǵı menen birge úyde, ol aynadan Áziz benen Asaldiń oynaǵanına qarap tur. Áziz eski úlken bir terekke qaray qattı júgirip baratır, ol Asalden jasırınıp atır. Ne ushın ekenligin bilesizbe? Asal qolı menen kózlerin jawıp otır. Ol hesh nárseni kórip turǵanı joq, ol sanap atır. Asal ne ushın bunday qılıp atır? Hám Áziz terektiń qasında ne qılıp atır?
Bul oyın. Asal sanap bolǵannan keyin átirapına qaradı. Ol "Áziz qay jerge ketti? Onı kórdińizbe?" - dep izlep atır. 
Asal Áziztıń qay jerde ekenin bilmeydi. Kúshikten "Áziztı kórdińbe" - dep sorap atır. Biraq kúshik, álbette, sóyley almaydı. Sonıń ushın Asal óz sorawına juwap ala almaydı. Adamlar iyt penen sóyleskende odan hesh qashan juwap ala almaydı! 
Asal aynadan anasına qaraydı, anası ırjıyıp atır. Asal ol Áziztıń qay jerge ketkenin biledi dep oylap atır. "Áziz qay jerde, aytıń!" - dep soraydı. "Yaq, Asal, ayta almayman!" - dep anası juwap berdi. Ol Áziztıń qay jerge ekenligin bilse de aytqısı kelmedi. 
Asal baǵdıń ishinde áste júripti. Ol ele Áziztı tabıwǵa háreket etip júr. Ol stol hám orındıqlardıń astın izlep atır, biraq Áziz hesh jerde joq. Ol hámme jerdi qarap atır, biraq onı taba almay atır. 
Keyin ol bir ses esitedi, bul ses eski úlken terektiń artınan shıǵıp atır. Múmkin bul Áziz shıǵar? Ses jáne esitildi! Asal dıqqat penen tıńlaydı. Bul qus ta, haywan da emes. Ol sesti anıq esitip atır. Bul Áziz bolıwı kerek!
Keyin ol kishkene bir qol kóredi, al jaqınraq kelgen waqıtta ol Áziztıń basın da kóredi! Asal "seni taptım" - dep kúledi. Olar ekewi de quwanıshlı úyge kiyatır, bir nárse jep, azıraq suw ishetuǵın waqıt boldı!     